洪範論曰：春秋之大雨雪，猶庶徵之恒雨也，然尤甚焉。夫雨，陰也，雪又陰也。大雪者，陰之稸積盛甚也。一曰與大水同，冬故為雪耳。
世祖始光二年十月，大雪數尺。
真君八年五月，北鎮寒雪，人畜凍死。是時為政嚴急。[6]
高祖太和四年九月甲子朔，京師大風，雨雪三尺。
世宗正始元年五月壬戌，武川鎮大雨雪。
四年二月乙卯，司、相二州暴風，大雨雪。
九月壬申，大雪。
肅宗正光二年四月，柔玄鎮大雪。