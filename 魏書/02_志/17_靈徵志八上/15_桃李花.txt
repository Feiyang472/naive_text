庶徵之恒燠。劉向、班固以冬亡冰及霜，不殺草之應。京房易傳曰：夏暑殺人，冬則物華實。
世祖真君五年八月，華林園諸果盡花。
高祖延興五年八月，中山桃李花。
承明元年九月，幽州民齊淵家杜樹結實既成，一朝盡落，花葉復生，七日之中，蔚如春狀。
世宗景明四年十一月，齊州東清河郡桃李花。
延昌四年閏十月辛亥，京師柰樹花。