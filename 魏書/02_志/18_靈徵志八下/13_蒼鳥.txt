世宗景明二年十二月，南青州獻蒼烏。君修行孝慈，萬姓不好殺生則至。
正始二年五月，雍州獻蒼烏。
六月，雍州又獻蒼烏。
永平二年四月，河內獻蒼烏。
肅宗熙平元年六月，冀州獻蒼烏。
前廢帝普泰元年五月，河內獻蒼烏。
孝靜興和四年五月，濟州獻蒼烏。
七月，瀛州又獻蒼烏。
武定元年四月，兗州獻蒼烏。
五月，濟州又獻蒼烏。
二年五月，京師獲蒼烏。
三年六月，京師獲蒼烏。
十月，光州獻蒼烏。