蒲山國，故皮山國也。居皮城，在于闐南，去代一萬二千里。其國西南三里，有凍凌山。後役屬于闐。
悉居半國，故西夜國也，一名子合。其王號子，治呼犍。[12]在于闐西，去代萬二千九百七十里。太延初，遣使來獻，自後貢使不絕。
權於摩國，故烏秅國也。其王居烏秅城，在悉居半西南，去代一萬二千九百七十里。
渠莎國，居故莎車城，在子合西北，去代一萬二千九百八十里。