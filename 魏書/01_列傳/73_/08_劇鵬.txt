劇鵬，高陽人。粗覽經史，閑曉吏事。與王質等俱充宦官，性通率，不以閽閹為耻。文明太后時，亦見眷遇，為給事中。高祖遷洛，常為宮官，事幽后。后之惑薩菩薩也，[5]鵬密諫止之，不從，遂發憤而卒。
兄買奴，亦為宦者。歷位幽州刺史。才志遠不及鵬。
是時有李豐之徒數人，[6]皆被眷寵，出入禁闈，並致名位，積貲巨萬，第宅華壯。文明太后崩後，乃漸衰矣。