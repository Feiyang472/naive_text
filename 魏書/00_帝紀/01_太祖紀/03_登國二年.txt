二年春正月，班賜功臣長孫嵩等七十三人各有差。
二月，帝幸寧川。
夏五月，遣行人安同徵兵於慕容垂，垂使子賀驎率眾來會。
六月，帝親征劉顯於馬邑南，追至彌澤，大破之，顯南奔慕容永，盡收其部落。
秋八月，帝至自伐顯。
冬十月癸卯，幸濡源，遣外朝大人王建使於慕容垂。
十一月，遂幸赤城。
十有二月，巡松漠，還幸牛川。