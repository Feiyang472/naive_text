王豹，順陽人也。少而抗直。初為豫州別駕，齊王冏為大司馬，以豹為主簿。冏驕縱，失天下心，豹致箋於冏曰：
書入，無報，豹重箋曰：
冏令曰：「得前後白事，具意，輒別思量也。」會長沙王乂至，於冏案上見豹箋，謂冏曰：「小子離間骨肉，何不銅駝下打殺！」冏既不能嘉豹之策，遂納乂言，乃奏豹曰：「臣忿奸凶肆逆，皇祚顛墜，與成都、長沙、新野共興義兵，安復社稷，唯欲戮力皇家，與親親宗室腹心從事，此臣夙夜自誓，無負神明。而主簿王豹比有白事，敢造異端，謂臣忝備宰相，必遘危害，慮在一旦，不祥之聲可蹻足而待，欲臣與成都分陝為伯，盡出籓王。上誣聖朝鑒御之威，下長妖惑，疑阻眾心，噂𠴲背憎，巧賣兩端，訕上謗下，讒內間外，遘惡導奸，坐生猜嫌。昔孔丘匡魯，乃誅少正；子產相鄭，先戮鄧析，誠以交亂名實，若趙高詭怪之類也。豹為臣不忠不順不義，輒敕都街考竟，以明邪正。」豹將死，曰：「懸吾頭大司馬門，見兵之攻齊也。」眾庶冤之。俄而冏敗。