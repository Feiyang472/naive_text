史臣曰：世宗以睿略創基，太祖以雄才成務。事殷之跡空存，翦商之志彌遠，三分天下，功業在焉。及逾劍銷氛，浮淮靜亂，桐宮胥怨，或所不堪。若乃體以名臣，格之端揆，周公流連於此歲，魏武得意於茲日。軒懸之樂，大啟南陽，師摯之圖[17]，於焉北面。壯矣哉，包舉天人者也！為帝之主，不亦難乎。
贊曰：世宗繼文，邦權未分。三千之士，其從如雲。太祖無外[18]，靈關靜氛。反雖討賊，終為弑君。
校勘記