史臣曰：薛安都一武夫耳，雖輕於去就，實啟東南。事窘圖變，而竟保寵秩，優矣。真度一謀，見賞明主。眾敬舉地納誠，榮曜朝國，人位並列，無乏於時。文秀不回，有死節之氣，非但身蒙嘉禮，乃至子免刑戮。在我欲其罵人，忠義可不勉也。張讜觀機委質，篤恤流離，亦仁智矣。田益宗蠻夷荒帥，翻然效款，終懷金曳紫，不其美歟！孟表之致名位，非徒然也。
校勘記