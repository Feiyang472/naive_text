論曰：庶人險暴之性，自幼而長，終以廢黜，不得其終。斯乃硃、均之性，堯、舜不能訓也。京兆早有令問，晚致顛覆，習於所染，可不慎乎！清河器識才譽，以懿親作輔，時鐘屯詖，始遘牆茨之逼。運屬道消，晚扼凶權之手。悲哉！廣平早歲驕盈，汝南性致狂逸，揆其終始，俱不足論。而悅以天人所棄，卒嬰猜懼之毒，蓋地逼之尤也。