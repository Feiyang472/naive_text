三年春二月，帝東巡。
夏四月，幸東赤城。
五月癸亥，北征庫莫奚。
六月，大破之，獲其四部雜畜十餘萬，渡弱落水。班賞將士各有差。
秋七月庚申，庫莫部帥鳩集遺散，[4]夜犯行宮。縱騎撲討，盡殺之。其月，帝還赤城。
八月，使九原公元儀使於慕容垂。
冬十月，慕容垂遣使朝貢。
十有二月辛卯，車駕西征，至女水，討解如部，大破之，獲男女雜畜十餘萬。
是歲，乞伏國仁死，弟乾歸立，私署河南王。