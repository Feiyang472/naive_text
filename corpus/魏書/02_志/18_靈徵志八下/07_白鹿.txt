太祖天興四年五月，魏郡斥丘縣獲白鹿。王者惠及下則至。
太宗永興四年九月，建興郡獻白鹿。
世祖神䴥元年二月，定州獲白䴥，白䴥鹿又見於樂陵，[1]因以改元。
三年二月，白鹿見於代郡倒剌山。
太延四年十二月，相州獻白鹿。
真君八年五月，洛州送白鹿。
高宗太安二年十月，白鹿見於京師西苑。
高祖承明元年六月，秦州獻白鹿。
太和元年正月，白鹿見於秦州。
三月，白鹿見於青州。
四年正月，南豫州獻白鹿。
十九年七月，司州獲白鹿、麑以獻。
二十年六月，司州獻白鹿。
世宗景明元年四月，荊州獻白鹿。
永平四年八月，平州獻白鹿。
延昌二年五月，齊州獻白鹿。
四年六月，司州獻白鹿。
肅宗熙平元年五月，濟州獻白鹿。
二年五月，司州獻白鹿。
神龜二年六月，徐州獻白鹿。
孝靜元象元年六月，齊獻武王獲白鹿以獻。
武定元年六月，兗州獻白鹿。