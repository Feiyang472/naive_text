高宗和平四年三月，冀州獻白鳩。殷湯時至。王者養耆老，遵道德，不以新失舊則至。
高祖承明元年十一月，冀州獻白鳩。
太和二十三年七月，瀛州獻白鳩。
八月，滎陽郡獻白鳩。
世宗景明三年七月，涇州獻白鳩。
正始元年十月，京師獲白鳩。
是月，建興郡獻白鳩。
二年四月，并州獻白鳩。
七月，冀州獻白鳩二。
三年七月，夏州獻白鳩。
永平元年六月，洛州獻白鳩。
肅宗熙平二年九月，汲郡獻白鳩。