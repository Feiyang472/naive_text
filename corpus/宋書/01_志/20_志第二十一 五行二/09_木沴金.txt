魏齊王正始末，河南尹李勝治聽事，有小材激墮，檛受浮吏石虎斷項之。[10]此木沴金也。勝後旬日而敗。
晉惠帝元康八年三月，[11]郊禖壇石中破為二。此木沴金也。郊禖壇者，求子之神位，無故而自毀，太子將危之妖也。明年，愍懷廢死。
晉孝武帝太元十年四月，謝安出鎮廣陵，始發石頭，金鼓無故自破。此木沴金之異也。天意若曰，安徒揚經略之聲，終無其實，鉦鼓不用之象也。八月，以疾還，是月薨。