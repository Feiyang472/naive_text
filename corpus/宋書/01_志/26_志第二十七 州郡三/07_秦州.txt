秦州刺史，晉武帝泰始五年，分隴右五郡及涼州金城、梁州陰平并七郡為秦州，治天水冀縣。太康三年併雍州，惠帝元康七年復立。何志晉孝武復立，寄治襄陽。安帝世在漢中南鄭。領郡十四，縣四十二。戶八千七百三十二，口四萬八百八十八。
武都太守，漢武帝元鼎六年立。永初郡國又有河池、故道縣。〈並漢舊縣。〉今領縣三。戶一千二百七十四，口六千一百四十。
略陽太守，晉太康地志屬天水。[59]何志故曰漢陽，魏分立曰廣魏，武帝更名。永初郡國有清水縣，〈別見。〉何、徐無。領縣三。戶一千三百五十九，口五千六百五十七。
安固太守，永初郡國志有安固郡，又有南安固郡，元嘉十六年度益州。今領縣二。戶一千五百五，口二千四十四。
西京兆太守，晉末三輔流民出漢中僑立。領縣三。戶六百九十三，口四千五百五十二。
南太原太守，〈太原別見。〉何志云，故屬并州，流寓割配。永初郡國又有清河、〈別見。〉高堂縣。〈別見冀州平原郡，〉 [60] 〈作高唐。〉領縣一。戶二百三十三，口一千一百五十六。
南安太守，何志云故屬天水，魏分立。永初郡國無。領縣二。戶六百二十，口三千八十九。
馮翊太守，三輔流民出漢中，文帝元嘉二年僑立。領縣五。戶一千四百九十，口六千八百五十四。
隴西太守，秦立。文帝元嘉初，關中民三千二百三十六戶歸化，六年立。今領縣六。戶一千五百六十一，口七千五百三十。
始平太守，〈別見。〉永初郡國無。領縣三。戶八百五十九，口五千四百四十一。
金城太守，漢昭帝始元六年立。永初郡國無，何、徐領縣二。戶三百七十五，口一千。
安定太守，漢武帝元鼎三年立。永初郡國志無。領縣二。戶六百四十，口二千五百一十八。
天水太守，漢武元鼎三年立，明帝改曰漢陽。雍州已有此郡。[62]永初郡國無。領縣二。戶八百九十三，口五千二百二十八。
西扶風太守，〈扶風郡別見。〉晉末三輔流民出漢中僑立。領縣二。戶百四十四。
北扶風太守，孝武孝建二年，以秦、雍流民立。領縣三。時又有廣長郡，又立成階縣，領氐民，尋省。