交州刺史，漢武帝元鼎六年開百越，交趾刺史治龍編。漢獻帝建安八年，改曰交州，治蒼梧廣信縣，十六年，[46]徙治南海番禺縣。及分為廣州，治番禺，交州還治龍編。領郡八，[47]縣五十三。戶一萬四百五十三。去京都水一萬。
交趾太守，漢武帝元鼎六年開。領縣十二。戶四千二百三十三。
武平太守，吳孫晧建衡三年討扶嚴夷，以其地立。領縣六。戶一千四百九十。去州水二百一十，陸〈下闕。〉[50]
九真太守，漢武元鼎六年立。領縣十二。〈疑〉戶二千三百二十八。去州水八百。去京都水一萬一百八十。
九德太守，故屬九真，吳分立。何志領縣七，今領縣十一。[51]戶八百九。去州水九百。去京都水一萬九百。
日南太守，秦象郡，漢武元鼎六年更名，吳省，晉武帝太康三年復立。領縣七。戶四百二。去州水二千四百。去京都水一萬六百九十。
義昌郡，宋末立。
宋平郡，孝武世，分日南立宋平縣，後為郡。