十四年春正月辛卯，車駕親祠南郊，大赦天下。文武賜位一等；孤老、六疾不能自存者，人賜穀五斛。
二月壬子，以步兵校尉劉真道為梁、南秦二州刺史。[17]
夏四月丁未，以輔國將軍周籍之為益州刺史。
秋八月戊午，以尚書金部郎中徐森之為交州刺史。
冬十二月辛酉，停賀雪。河南國、河西王、訶羅單國並遣使獻方物。[18]