始安王子真字孝貞，孝武帝第十一子。
大明五年，年五歲，封始安王，食邑二千戶。仍為輔國將軍、吳興太守。七年，遷使持節、監廣交二州湘州之始興始安臨賀三郡諸軍事、平越中郎將、廣州刺史，[11]將軍如故，不之鎮。遷征虜將軍、南彭城太守，領石頭戍事。景和元年，為丹陽尹，將軍如故。尋復為南兗州刺史，將軍如故。泰始二年，遷左將軍、丹陽尹。未拜，賜死，時年十歲。