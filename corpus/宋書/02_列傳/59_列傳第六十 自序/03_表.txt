史臣年十三而孤，少頗好學，雖棄日無功，而伏膺不改。常以晉氏一代，竟無全書，年二十許，便有撰述之意。泰始初，征西將軍蔡興宗爲啟明帝，有敕賜許，自此迄今，年逾二十，所撰之書，凡一百二十卷。條流雖舉，而采掇未周，永明初，遇盜失第五帙。建元四年未終，被敕撰國史。永明二年，又朅奏兼著作郎，撰次起居注。自茲王役，無暇搜撰。五年春，又被敕撰宋書。六年二月畢功，表上之，曰：