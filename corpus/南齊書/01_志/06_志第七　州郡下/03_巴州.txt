三峽險隘，山蠻寇賊，宋泰始三年，議立三巴校尉以鎮之。後省，昇明二年，復置。建元二年，分荊州巴東、建平，益州巴郡爲州，立刺史，而領巴東太守，又割涪陵郡屬。永明元年省，各還本屬焉。
巴東郡
魚復　朐　南浦　聶陽　巴渠　新浦　漢豐
建平郡
巫　秭歸　北井　秦昌　沙渠　新鄉
巴郡
江州　枳　墊江　臨江
涪陵郡
漢平　涪陵　漢玫