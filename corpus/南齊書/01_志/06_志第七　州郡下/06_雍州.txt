鎮襄陽，晉中朝荊州都督所治也。元帝以魏該爲雍州，鎮酇城，襄陽別有重戍。庾翼爲荊州，謀北伐，鎮襄陽。自永嘉亂，襄陽民戶流荒。咸康八年，尚書殷融言：「襄陽、石城，疆埸之地，對接荒寇。諸荒殘寄治郡縣，民戶寡少，可幷合之。」朱序爲雍州，於襄陽立僑郡縣，沒苻氐。氐敗，復還南，復用朱序。襄陽左右，田土肥良，桑梓野澤，處處而有。郗恢爲雍州，于時舊民甚少，新戶稍多。宋元嘉中，割荊州五郡屬，遂爲大鎮。疆蠻帶沔，阻以重山，北接宛、洛，平塗直至，跨對樊、沔，爲鄢郢北門。部領蠻左，故別置蠻府焉。領郡如左：
襄陽郡
襄陽　中廬　邔　建昌
南陽郡
宛　涅陽　冠軍　舞陰　酈　云陽　許昌
新野郡
新野　山都　池陽　穰　交木　惠懷
始平郡
武當　武陽　始平　平陽
廣平郡
酇　比陽　廣平　陰
京兆郡
鄧　新豐　杜　魏
扶風郡
筑陽　郿　汎陽
馮翊郡
鄀　蓮勺　高陸
河南郡
河南　新城　棘陽　襄鄉　河陰
南天水郡
略陽　華陰　西
義成郡
萬年　義成
建昌郡
永興　安寧
華山郡
藍田　華山　上黃
南上洛郡〈建武中，此以下郡皆沒虜。〉
上洛　商
北河南郡
新蔡　汝陰　上蔡　緱氏　洛陽　新安　固始　苞信
弘農郡
邯鄲　圉　盧氏
從陽郡
南鄉　槐里　清水　丹水　鄭　從陽
西汝南郡
北上洛郡
齊安郡
齊康郡
招義郡
寧蠻府領郡如左：
西新安郡
新安　汎陽　安化　南安
義寧郡
筑　義寧　汎陽　武當　南陽
南襄郡
新安　武昌　建武　武平
北建武郡
東萇秋　霸　北郡　高羅　西萇秋　平丘
蔡陽郡
樂安　東蔡陽　西蔡陽　新化　楊子　新安
永安郡
東安樂　新安　西安樂　勞泉
安定郡
思歸　歸化　皐亭　新安　士漢　士頃
懷化郡
懷化　編　遂城　精陽　新化　遂寧　新陽
武寧郡
新安　武寧　懷寧　新城　永寧
新陽郡
東平林　頭章　新安　朗城　新市　新陽　武安　西林
義安郡
郊鄉　東里　永明　山都　義寧　西里　義安　南錫　義清
高安郡
高安　新集
左義陽郡
南襄城郡
廣昌郡
東襄城郡
北襄城郡
懷安郡
北弘農郡
西弘農郡
析陽郡
北義陽郡
漢廣郡
中襄城郡