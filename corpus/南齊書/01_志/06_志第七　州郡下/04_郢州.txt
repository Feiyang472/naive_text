鎮夏口，舊要害也。吳置督將爲魯口屯，對魯山岸，因爲名也。晉永嘉中，荊州刺史都督山簡自襄陽避賊奔夏口，庾翼爲荊州，治夏口，並依地嶮也。太元中，荊州刺史桓沖移鎮上明，上表言：「氐賊送死之日，舊郢以北，堅壁相望，待以不戰。江州刺史桓嗣宜進屯夏口，據上下之中，於事爲便。」義熙元年，冠軍將軍劉毅以爲夏口二州之中，地居形要，控接湘川，邊帶溳、沔，請幷州刺史劉道規鎮夏口。夏口城據黃鵠磯，世傳仙人子安乘黃鵠過此上也。邊江峻險，樓櫓高危，瞰臨沔、漢，應接司部，宋孝武置州於此，以分荊楚之勢。領郡如左：
江夏郡
沙陽　蒲圻　灄陽　汝南　沌陽　惠懷
竟陵郡
竟陵　雲杜　霄城　萇壽　新市　新陽
武陵郡
沅陵　臨沅　零陵　辰陽　酉陽　沅南　漢壽　龍陽　㵲陽　黚陽
巴陵郡
下雋　州陵　巴陵　監利
武昌郡
武昌　鄂　陽新　義寧〈寄治鄂〉　真陽〈《永明三年戶口簿》無〉
西陽郡
西陵　蘄陽　西陽　孝寧　期思〈《永明三年戶口簿》無〉　義安左縣　希水左縣　東安左縣　蘄水左縣
齊興郡〈永明三年置〉
綏懷　齊康　葺波　綏平　齊寧　上蔡〈《永明三年戶口簿》無〉
東䍧牱郡〈《永明三年戶口簿》云「新置，無屬縣」。〉
宜　南平陽　西新市　南新市　西平陽　東新市
方城左郡
城陽　歸義
北新陽郡
西新陽　安吉　長寧
義安左郡
綏安
南新陽左郡
南新陽　新興　北新陽　角陵　新安
北遂安左郡〈《永明三年簿》云「五縣皆缺」。〉
　　東城　綏化　富城　南城　新安
新平左郡
平陽　新市　安城
建安左郡
霄城