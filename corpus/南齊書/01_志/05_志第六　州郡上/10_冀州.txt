宋元嘉九年分青州置。青州領齊、濟南、樂安、高密、平昌、北海、東萊、太原、長廣九郡，冀州領廣川、平原、清河、樂陵、魏郡、河閒、頓丘、高陽、勃海九郡。泰始初，遇虜寇，竝荒沒。今所存者，泰始之後更置立也。二州共一刺史。郡縣十無八九，但有名存，案《宋志》自知也。建元初，以東海郡屬冀州。全領一郡：
北東海郡〈治連口〉
襄賁　僮　下邳　厚丘　曲城