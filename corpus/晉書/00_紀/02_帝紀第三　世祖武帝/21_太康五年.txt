五年春正月己亥，青龍二見于武庫井中。
二月丙寅，立南宮王子玷爲長樂王。[36]壬辰，地震。
夏四月，任城、魯國池水赤如血。五月丙午，宣帝廟梁折。
六月，初置黃沙獄。
秋七月戊申，皇子恢薨。任城、梁國、中山雨雹，傷秋稼。減天下戶課三分之一。
九月，南安大風折木，郡國五大水，隕霜，傷秋稼。
冬十一月甲辰，太原王輔薨。
十二月庚午，大赦。林邑、大秦國各遣使來獻。
閏月，鎮南大將軍、當陽侯杜預卒。