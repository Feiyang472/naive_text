史臣曰：夫緝政厘俗，拔群才以成務；振景觀光，俟明主而宣績。武皇之世，天下乂安，朝廷屬意於求賢，軸有懷於幹祿。郤詵等並韞價州裏，裒然應召，對揚天問，高步雲衢，求之前哲，亦足稱矣。令思行己徇義，志篤周、甘，仁者必通，抑斯之謂！雖才行夙章，而待終秘閣，積薪之恨，豈獨古人乎！
贊曰：郤、阮洽聞，含章體政。華生毓德，褫巾應命。鳥路曾飛，龍津派泳。素業可久，高芬斯盛。