陳吏部尚書姚察曰：魏文帝稱古之文人，鮮能以名節自全。何哉？夫文者妙發性靈，獨拔懷抱，易邈等夷，必興矜露。大則淩慢侯王，小則慠蔑朋黨；速忌離訧，啓自此作。若夫屈、賈之流斥，桓、馮之擯放，豈獨一世哉？蓋恃才之禍也。羣士值文明之運，摛豔藻之辭，無郁抑之虞，不遭向時之患，美矣。劉氏之論，命之徒也。命也者，聖人罕言歟，就而必之，非經意也。[1]
注