九年春閏月丙申，地震，生毛。
二月甲戌，使江州民三十家出奴婢一戶，配送司州。
三月，以太子詹事謝舉爲尚書僕射。
夏四月，林邑王破德州，攻李賁，賁將范脩又破林邑王於九德，林邑王敗走。
冬十一月辛丑，安西將軍、益州刺史武陵王紀進號征西將軍、開府儀同三司。
十二月壬戌，領軍將軍臧盾卒；以輕車將軍河東王譽爲領軍將軍。