六年春二月癸亥，輿駕親耕籍田，大赦天下，孝悌力田賜爵一級。
三月己亥，以行河南王可遝振爲西秦、河二州刺史、河南王。甲辰，百濟國遣使獻方物。
夏四月丁卯，熒惑在南斗。
秋七月甲辰，林邑國遣使獻方物。
八月己未，以南梁州刺史武興王楊紹先爲秦、南秦二州刺史。
冬十月丁卯，以信武將軍元慶和爲鎮北將軍，率衆北伐。
閏十二月丙午，西南有雷聲二。