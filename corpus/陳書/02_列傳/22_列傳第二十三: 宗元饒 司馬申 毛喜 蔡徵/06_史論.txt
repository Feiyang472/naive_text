史臣曰：宗元饒夙夜匪懈，濟務益時。司馬申清恪在朝，攻苦立行，加之以忠節，美矣。毛喜深達事機，匡贊時主。蔡徵聰敏才贍，而擅權自躓，惜哉。
校勘記
〔一〕　嘗隨父候吏部尚書到（仲舉）〔溉〕　據南史改。按到仲舉為到洽之子，見梁書到洽傳，未嘗為吏部。梁書到溉傳云溉以建安內史遷中書郎兼吏部。又云梁武帝每與對棋，從夕達旦。是「到仲舉」明為「到溉」之訛。
〔二〕　即於坐所呼與為對　「為對」北監本、汲本、殿本作「對弈」。
〔三〕　封文（始）〔招〕縣伯　據百衲本南史本傳改。殿本南史亦作「始」。張元濟校勘記云作「招」是。南齊書州郡志文招縣屬廣州晉康郡。三八八頁同。
〔四〕　翔字仲舉　「字仲舉」三字疑衍文。按褚翔梁書有傳，其字為「世舉」，非「仲舉」。
〔五〕　轉給事〔郎〕　據南史補。按隋開皇六年詔吏部置給事郎，見通典職官典三。