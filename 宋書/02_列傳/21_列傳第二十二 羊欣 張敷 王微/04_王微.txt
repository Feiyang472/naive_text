王微字景玄，琅邪臨沂人，太保弘弟子也。父孺，光祿大夫。
微少好學，無不通覽，善屬文，能書畫，兼解音律、醫方、陰陽術數。年十六，州舉秀才，衡陽王義季右軍參軍，並不就。起家司徒祭酒，轉主簿，始興王濬後軍功曹記室參軍，太子中舍人，始興王友。父憂去官。服闋，除南平王鑠右軍諮議參軍。微素無宦情，稱疾不就。仍除中書侍郎，又擬南琅邪、義興太守，並固辭。吏部尚書江湛舉微為吏部郎，微與湛書曰：
微既為始興王濬府吏，濬數相存慰，微奉答牋書，輒飾以辭采。微為文古甚，頗抑揚，袁淑見之，謂為訴屈，微因此又與從弟僧綽書曰：
時論者或云微之見舉，廬江何偃亦豫其議，慮為微所咎，與書自陳。微報之曰：
微常住門屋一間，尋書玩古，如此者十餘年。太祖以其善筮，賜以名蓍。弟僧謙，亦有才譽，為太子舍人，遇疾，微躬自處治，而僧謙服藥失度，遂卒。微深自咎恨，發病不復自治，哀痛僧謙不能已，[15]以書告靈曰：
元嘉三十年，卒，時年三十九。[18]僧謙卒後四旬而微終。遺令薄葬，不設轜旐鼓挽之屬，施五尺牀，為靈二宿便毀。以嘗所彈琴置牀上，何長史來，以琴與之。何長史者，偃也。無子。家人遵之。所著文集，傳於世。世祖即位，詔曰：「微棲志貞深，文行惇洽，生自華宗，身安隱素，足以賁茲丘園，惇是薄俗。不幸蚤世，朕甚悼之。可追贈祕書監。」