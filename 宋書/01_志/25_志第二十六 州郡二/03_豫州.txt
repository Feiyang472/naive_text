豫州刺史，後漢治譙，魏治汝南安成，晉平吳後治陳國，晉江左所治，已列於前。永初郡國、何、徐寄治睢陽，而郡縣在淮西。徐又有邊城，別見南豫州。何又有初安、綏城二郡，初安領新懷、懷德二縣，[24]綏城領安昌、招遠二縣，並云新立。徐無，則是徐志前省也。領郡十，縣四十三。戶二萬二千九百一十九，口一十五萬八百三十九。
汝南太守，漢高帝立。領縣十一。戶一萬一千二百九十一，口八萬九千三百四十九。去州水一千，陸七百。去京都水三千，陸一千五百。
新蔡太守，晉惠帝分汝陰立，今帖治汝南。領縣四。戶二千七百七十四，口一萬九千八百八十。去州陸六百。去京都水二千五百，陸一千四百。
譙郡太守，何志故屬沛，魏明帝分立。按王粲詩：「既入譙郡界，[26]曠然消人憂。」粲是建安中亡，非明帝時立明矣。永初郡國無長垣縣。今領縣六。戶一千四百二十四，口七千四百四。去州陸道三百五十。去京都水二千，陸一千二百。
梁郡太守，秦碭郡，漢高更名。孝武大明元年度徐州，二年還豫。[28]領縣二。戶九百六十八，口五千五百。去州陸一百六十。去京都水九百。
陳郡太守，漢高立為淮陽國，章帝元和三年更名，[29]晉初併，梁王肜薨，還為陳。永初郡國有扶溝、〈前漢屬淮陽，後漢、晉太康地志屬陳留。〉陽夏，〈別見。〉而無谷陽、長平。[30]領縣四。戶六百九十三，口四千一百一十三。去州陸七百六十。去京都水一千四百五十。
南頓太守，故屬汝南，晉惠帝分立。領縣二。戶五百二十六，口二千三百六十五。去州七百六十。去京都陸一千四百五十。
潁川太守，秦立。魏分潁川為襄城郡，晉成帝咸康二年，省襄城還併潁川。永初郡國又有許昌、〈本名許，〉[34]〈漢舊縣。魏曰許昌。〉新汲、〈別見。〉𨻳陵、長社、潁陰、陽翟〈四縣並漢舊縣。陽翟，魏、晉屬河南。〉六縣，而無曲陽。領縣三。戶六百四十九，口二千五百七十九。去州一千。去京都陸一千八百。
汝陽太守，晉太康地志、王隱地道無此郡，應是江左分汝南立。晉成帝咸康三年，省併汝南，後又立。領縣二。戶九百四十一，口四千四百九十五。去州二百。去京都陸一千四百，水三千五百。
汝陰太守，晉武帝分汝南立，成帝咸康二年，省併新蔡，後復立。領縣四。戶二千七百四十九，口一萬四千三百三十五。
陳留太守，漢武帝元狩元年立，屬兗州，中原亂廢。晉成帝咸康四年復立，永初郡國屬兗州，何、徐屬豫州。永初郡國無浚儀，有酸棗。〈別見。〉今領縣四。戶百九十六，口二千四百一十三。寄治譙郡長垣縣界。