廣州刺史，吳孫休永安七年，分交州立。領郡十七，[26]縣一百三十六。戶四萬九千七百二十六，口二十萬六千六百九十四。去京都水五千二百。
南海太守，秦立。秦敗，尉他王此地，至漢武帝元鼎六年，開屬交州。領縣十。戶八千五百七十四，口四萬九千一百五十七。
蒼梧太守，漢武帝元鼎六年立。永初郡國又有高要、建陵、寧新、都羅、端溪、撫寧六縣。建陵、寧新，吳立。都羅，晉武分建陵立。晉武帝太康元年，改新寧曰寧新。端溪、〈別見。〉撫寧始見永初郡國。高要何志無，餘與永初郡國同。徐志無建陵、寧新、撫寧三縣。何、徐二志並有懷熙一縣。思安、封興、蕩康、僑寧四縣，疑是宋末度此也。今領縣十一。戶六千五百九十三，口萬一千七百五十三。去州水八百。去京都水五千五百九十。
晉康太守，晉穆帝永和七年分蒼梧立，治元溪。永初郡國治龍鄉。何志無復龍鄉縣，[30]當是晉末立，元嘉二十年前，以龍鄉併端溪也。永初郡國又有封興、蕩康、思安、遼安、開平縣。何志無遼安、開平二縣，餘與永初郡國同。封興、蕩康、思安、〈別見。〉遼安、開平，應是晉末立，元嘉二十年前省。今領縣十四。戶四千五百四十七，口一萬七千七百一十。去州水五百。去京都水五千八百。
新寧太守，晉穆帝永和七年，分蒼梧立。永初郡國有平興、永城縣，何、徐志有永城，無平興。此二縣當是晉末立。平興當是元嘉二十年以前省，永城當是大明八年以後省。何志又有熙寧縣，云新立，當是文帝所立。徐志無，當是元嘉二十年後省也。今領縣十四。戶二千六百五十三，口一萬五百一十四。去州水六百二十。去京都水五千六百。
永平太守，晉穆帝升平五年，分蒼梧立。永初郡國有雷鄉、盧平、員鄉、逋寧、開城五縣，當是與郡俱立。何、徐志無雷鄉、員鄉，[32]又有熙平，云新立，疑是文帝所立。雷鄉、員鄉當是元嘉二十年以前省。盧平、逋寧、開城當是大明八年以後省。今領縣七。〈疑〉[33]戶一千六百九，口一萬七千二百二。去州水一千二百。去京都水五千四百。
鬱林太守，秦桂林郡，屬尉他，武帝元鼎六年復，更名。永初郡國有安遠、程安、威定、〈三縣別見。〉中冑、歸化五縣。中冑疑即桂林之中溜。歸化，二漢、晉太康地志無，疑是江左所立。何志無中冑、歸化，餘三縣屬桂林，徐志同。今領縣十七。戶一千一百二十一，口五千七百二十七。去州水一千六百。去京都水七千九百。
桂林太守，本縣名，屬鬱林。吳孫晧鳳皇三年，分鬱林，[35]治武熙縣，不知何時徙。永初郡國有常安、夾陽二縣。夾陽，晉武帝太康元年分龍岡立。常安，太康地志有而王隱無。何、徐並無此二縣。今領縣七。戶五百五十八，口二千二百五。去州水一千五百七十五。去京都水六千八百。
高涼太守，二漢有高涼縣，屬合浦，漢獻帝建安二十三年，[38]吳分立，治思平縣，不知何時徙。吳又立高熙郡，太康中省併高涼，宋世又經立，尋省。永初郡國高涼又有石門、廣化、長度、宋康四縣。何、徐並無宋康，當是宋初所立，元嘉二十年以前省，其餘當是江左所立。領縣七。戶一千四百二十九，口八千一百二十三。去州水一千一百，去京都水六千六百。
新會太守，晉恭帝元熙二年，分南海立。廣州記云：「永初元年，分新寧立，治盆允。」未詳孰是。領縣十二，戶一千七百三十九，口萬五百九。去州三百五十。
東官太守，何志故司鹽都尉，[39]晉成帝立為郡。廣州記，晉成帝咸和六年，分南海立。領縣六。戶一千三百三十二，口一萬五千六百九十六。去州水三百七十。去京都水五千六百七十。
義安太守，晉安帝義熙九年，分東官立。領縣五。戶一千一百一十九，口五千五百二十二。去州三千五百。去京都水八千九百。
宋康太守，本高涼西營，文帝元嘉九年立。領縣九。戶一千五百一十三，口九千一百三十一。去州水九百五十。去京都水五千九百七十。
綏建太守，文帝元嘉十三年立。孝武孝建元年，有司奏化注、永固、綏南、宋昌、宋泰五縣，舊屬綏建，中割度臨賀，相去既遠，疑還綏建。今唯有綏南，餘並無。何、徐又有新招縣，[42]云本屬蒼梧，元嘉十九年改配。徐志晉康復有此縣，疑誤。今領縣七。〈疑〉[43]戶三千七百六十四，口一萬四千四百九十一。去州〈闕〉
海昌太守，文帝元嘉十六年立。何有覃化縣，徐無。領縣五。戶一千七百二十四，口四千七十四。去州水六百五十。去京都水五千四百九十四。
宋熙太守，文帝元嘉十八年，以交州流寓立昌國、義懷、綏寧、新建四縣為宋熙郡，今無此四縣。二十七年，更名宋隆。孝武孝建中，復改為宋熙。領縣七。戶二千八十四，口六千四百五十。去州水三百四十五，去京都水五千二百。
寧浦太守，晉太康地志，武帝太康七年改合浦屬國都尉立。廣州記，漢獻帝建安二十三年，吳分鬱林立，治平山縣。吳錄，孫休永安三年，分合浦立為合浦北部尉，[44]領平山、興道、寧浦三縣。又云晉分平山為始定，寧浦為澗陽，未詳孰是。永初郡國有安廣縣，無始定縣。何、徐並無此郡。領縣六。
晉興太守，晉元帝太興元年，分鬱林立。
樂昌郡[45]