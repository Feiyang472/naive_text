丘巨源，蘭陵蘭陵人也。宋初土斷屬丹陽，後屬蘭陵。巨源少舉丹陽郡孝廉，爲宋孝武所知。大明五人，敕助徐爰撰國史。帝崩，江夏王義恭取爲掌書記。明帝卽位，使參詔誥，引在左右。自南臺御史爲王景文鎮軍參軍，寧喪還家。
元徽初，桂陽王休範在尋陽，以巨源有筆翰，遣船迎之，餉以錢物。巨源因太祖自啓，敕板起巨源使留京都。桂陽事起，使於中書省撰符檄，事平，除奉朝請。
巨源望有封賞，旣而不獲，乃與尚書令袁粲書曰：
巨源竟不被申。
歷佐諸王府，轉羽林監。建元元年，爲尚書主客郎，領軍司馬，越騎校尉。除武昌太守，拜竟，不樂江外行，世祖問之，巨源曰：「古人云：『寧飲建業水，不食武昌魚。』臣年已老，寧死於建業。」以爲餘杭令。
沈攸之事，太祖使巨源爲尚書符荊州，巨源以此又望賞異，自此意常不滿。高宗爲吳興，巨源作《秋胡詩》，有譏刺語，以事見殺。