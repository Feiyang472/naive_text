鎮交阯，在海漲島中。楊雄箴曰：「交州荒遰，水與天際。」外接南夷，寶貨所出，山海珍怪，莫與爲比。民恃險遠，數好反叛。領郡如左：
九真郡
移風　胥浦　松原　高安　建初　常樂　津梧　軍安　吉龐　武寧
武平郡
武定　封溪　平道　武興　根寧　南移
新昌郡
范信　嘉寧　封山　西道　臨西　吳定　新道　晉化
九德郡
九德　咸驩　浦陽　南陵　都洨　越常　西安
日南郡
西捲　象林　壽冷　朱吾　比景　盧容　無勞
交阯郡
龍編　武寧　望海　句漏　吳興　西于　朱䳒　南定　曲昜　海平　羸𨻻
宋平郡
昌國　義懷　綏寧
宋壽郡〈建元二年，割越州屬。〉
義昌郡〈永元二年，改沃屯置。〉